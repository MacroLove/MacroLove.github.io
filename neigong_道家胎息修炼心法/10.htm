<div class="content">
 <p style="text-align: center;">
  <img alt="胎息修炼功法之胎息经和玉真修息法和海蟾真人胎息诀" src="http://www.6okok.com/uploads/allimg/161020/1-1610200941325J.jpg" style="width: 448px; height: 292px;"/>
 </p>
 <p>
  <br/>
  《
  <strong>
   <a href="http://www.6okok.com/neigong/taixi/" target="_blank">
    胎息
   </a>
   经
  </strong>
  》
  <br/>
  胎从伏气中结，气从有胎中息。
 </p>
 <p>
  气入身来谓之生，神气离形谓之死.
 </p>
 <p>
  知神气可以长生，固守虚无以养神气.
 </p>
 <p>
  神行即气行，神往即气注.
 </p>
 <p>
  若欲长生，神气相注.
 </p>
 <p>
  心不动念，无来无去，不出不入，自然常住.
 </p>
 <p>
  勤而行之.是真道路。
 </p>
 <p>
  <br/>
  《
  <strong>
   玉真修息法
  </strong>
  》
 </p>
 <p>
  师曰:知至道者，天不杀;服元气者，地不灭.夫至道者不远，只在己身，用心精微，命乃长久.
  <br/>
  刘公秘旨曰:欲得长生，当修所生之本.始于精气，精气待而为形，形为受气之本，气是有形之根.元气票形之由，可察成形之理。
 </p>
 <p>
  经曰:深根固蒂，长生久视之道.
  <br/>
  又曰:形中子母，何不守之.且形中以元气为母，以神为子.初因呼吸之气而立成形，故为母也;形气既立而固有神，故为子也。夫至神也，与气合形，神与气但循环于脏腑之内，驭呼吸于上下，久久习之，则神自明而气自和，神既内明，照彻五脏，气和则使用于四肢.黄帝三月内视，住心以神，则化生缠绵五脏，斯言可推而得之也.
  <br/>
  又曰:意中动静，气得神通，行道自持，我神光明，斯理之然，然可推而得之也。今世之人，神与气各行，子与母相离，气虽呼吸于内，神常运物于外，如此遂使气无主而神不通，神不通而精自散.又以神为主，以形为宅舍，主人不营于内，日荣于外，自然宅舍空虚而形体衰朽炎.况末世道流，每一昼一夜，百刻之中，形气之得总一万三千五百息，皆外役于神，无息住于形体之中，而何能冀长生久视之道.
 </p>
 <p>
  御气之法:上至泥丸，.下至命门，二景相随，可救老残炙.若呼不得神宰，一息不全，吸不得神宰，亦一息不全.若能息息之中，使神气相合，则胎从伏气中结，气从有胎中息，.胎气内结，永无死矣。功成之后，男子聚精，女子结婴，虽动于欲，不能与神争，是谓真返精为神也.
 </p>
 此者乃是上清玉真修息之诀，日能行之，自得其味，渐合太上真道。
 <br/>
 <br/>
 《
 <strong>
  海蟾真人胎息诀
 </strong>
 》
 <br/>
 <p>
  夫元气者，天地之母，大道之根，阴阳之质.在物名淳利之气，在人名元气者也，乃性命也.凡一昼一夜;
  <br/>
  一万三千五百息，常常口鼻泄了真气.圣人久炼胎息者，常纳于丹田，故微微出入，定自身安而得长生.长生者，乃心与神气相合，与道同真也.
 </p>
</div>
