<div class="content">
 <p style="text-align: center;">
  <img alt="陈希夷胎息诀和逍遥子胎息诀和张天师胎息诀" src="http://www.6okok.com/uploads/allimg/161020/1-161020102RMW.jpg" style="width: 363px; height: 240px;"/>
 </p>
 <p>
  <br/>
  《
  <strong>
   陈希夷胎息诀
  </strong>
  》
 </p>
 <p>
  夫道化少，少化老，老化病，病化死，死化神，神化万物，气化生灵，精化成形，神气精三化，炼成真仙.故云:
  <br/>
  存精养神炼气，此乃三德之神，不可不知.子午卯酉四时，乃是阴阳出入之门户也.
  <br/>
  定心不动谓之曰禅，神通万变谓之曰灵，智通万事谓之曰慧，道元合气谓之曰修，真气归元谓之曰炼，龙虎相交谓之曰丹，三丹同契谓之曰了.
 </p>
 <p>
  若修行之人知此根源，乃可入道近矣.
 </p>
 <p>
 </p>
 <p>
  《
  <strong>
   逍遥子胎息诀
  </strong>
  》
 </p>
 <p>
  夫修者，志也，养也;养者，颐也，伏也，真也.凡欲养息，先须养精。
  <br/>
  凡欲养精，先须养神.凡欲养神，先须养性.凡欲养性，先须养命.
  <br/>
  性命者，乃是神气也，魂魄也，阴阳也:坎离也.久而行之，结成圣胎，乃真
  <a href="http://www.6okok.com/neigong/taixi/" target="_blank">
   胎息
  </a>
  也.
 </p>
 <p>
 </p>
 <p>
  《
  <strong>
   张天师胎息诀
  </strong>
  》
 </p>
 <p>
  夫元气无形，真心无法，大道无迹，唯炼息一法，乃含真道.
  <br/>
  又云:心定，气定，神定.
  <br/>
  凡修道流，若合大丹，元道清虚，寂静绝虑忘意，空静无物，万法无踪，真修胎息也，成仙无疑也.
 </p>
</div>
