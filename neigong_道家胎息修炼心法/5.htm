<div class="content">
 <p style="text-align: center;">
  <img alt="侯真人胎息诀和鬼谷子胎息诀和黄帝胎息诀" src="http://www.6okok.com/uploads/allimg/161020/1-161020102219202.jpg" style="width: 423px; height: 270px;"/>
 </p>
 <p>
  <br/>
  《
  <strong>
   侯真人
   <a href="http://www.6okok.com/neigong/taixi/" target="_blank">
    胎息
   </a>
   诀
  </strong>
  》
 </p>
 <p>
  夫真一法界者，不离于本源.
  <br/>
  本源者，则是一心也.不动不行，心则是源，不停不住，源则是心.其心清静，则成大药;
  <br/>
  其心惑乱，则成大贼，夺其精，盗其神，败其炉，失其药，患其身，丧其命也。
  <br/>
  凡在道之人，必先修心静之法，但于心静，必得定心，心定则神安，铅汞相投，龙虎亲也.
  <br/>
  周天数足，添精益气养神。
  <br/>
  此三法若全，则万神感会于丹田，血气周流于遍体，逍遥于长生之道。
  <br/>
  又云:如何清静，当澄其神，绝其虑，忘其我，灭其境，抱其真，此谓妙静之道.
 </p>
 <p>
  <br/>
  《
  <strong>
   鬼谷子胎息诀
  </strong>
  》
 </p>
 <p>
  凡修道之人，返本还纯，内合真气，故道返则四象、五行、六气、七元、八卦而炼精气神，成其形质，则是虚中取实，无中取有，而内秘真丹也.故炼心为神，炼精为形，炼气为命，此是阴阳升降之气也。
 </p>
 <p>
  气源者，命之根也。故修三法则大道也。
 </p>
 <p>
 </p>
 <p>
  《
  <strong>
   黄帝胎息诀
  </strong>
  》
 </p>
 <p>
  凡修道者，常行内观，遣去三尸，出于六情，返内存三，心神守宫，气闭不散，诸神欢畅.养气、炼形、存性，此三法不可弃，是真一胎息也，玄关大药也.
 </p>
</div>
