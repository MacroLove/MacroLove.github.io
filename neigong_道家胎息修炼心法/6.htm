<div class="content">
 <p style="text-align: center;">
  <img alt="元宪真人胎息诀和何仙姑胎息诀和玉云张果老胎息诀" src="http://www.6okok.com/uploads/allimg/161020/1-161020101643507.jpg" style="width: 359px; height: 238px;"/>
 </p>
 <p>
  <br/>
  《
  <strong>
   元宪真人胎息诀
  </strong>
  》
 </p>
 <p>
  夫学无为
  <a href="http://www.6okok.com/neigong/taixi/" target="_blank">
   胎息
  </a>
  者，只是本清静心也.
  <br/>
  亦名真如，本无物也.有若太虚相似，无去无来，无上无下，非动非静，寂寞寥寥，与真空同体，与大道同源，与本面目相逢者也.若修大道，当修无为，其心清虚，寂而无寂，静而无静，心澄境谢，心境双忘，则入无为真道也。
  <br/>
  学道之人，若修如是法门，则其丹自成，自然气定而胎息矣。
 </p>
 <p>
 </p>
 <p>
  《
  <strong>
   何仙姑胎息诀
  </strong>
  》
 </p>
 <p>
  夫炼者修也，息者气也，神也，精也.
  <br/>
  息气太源者，清静真气也.观入丹田细细，出入如此者，龙虎自伏.若心无动，神无思，气无欲，则名曰太定.真气存于形质，真仙之位，变化无穷，号曰真人矣.夫胎息者，须存神定意，抱守三关者，精气神也。
 </p>
 <p>
  凡修行之人，须每于六时，常抱守三法，则自然有宝聚也。国富民安，心王自在，乃神和畅，少病也，少恼也，身体轻便也耳目聪明也.是修真之人，真道径路，若三五年间，常行此法，天护佑，神加持.凡人爱敬，久而自然得道矣.
 </p>
 <p>
 </p>
 <p>
  《
  <strong>
   玉云张果老胎息诀
  </strong>
  》
 </p>
 <p>
  夫胎者，受生之宫也.息气纳于元海，在母脐下一寸三分，名曰丹田.
  <br/>
  受真精成形，纳天地之气.一月如珠，二月如露，三月如桃李，此名纯和之气，朴也.子在母胞胎之中，母呼则呼，母吸则吸，至于十月，气足而生。
 </p>
 <p>
  六情转于外，岂于反视元初，不守内息，故有生死.故圣人云:我不纵三尸六情，常息于丹田，守而无退.凡修道之人，先修心静之门.
 </p>
 <p>
  又云:了心修道，则省力而易成;不了心而修道，修道者反费功而无益.
  <br/>
  先了心源，然后自定，自然龙虎伏，观仙道必成矣.夫丹田者，在脐下一寸三分，是元气之宫，位管三百六十坐精光神，守护元气，内有神龟一座，吐纳元气，往来呼吸，一昼一夜，一万三千五百息，皆元气于口鼻中泄出，故引入那气，所侵而生病也.丹田者，生气之源，一名丹田，二名精路，三名气海，四名守宫，五名大源，六名神室，七名元藏，八名采宝，九名戊已，十名本根，皆是太和元气居止之处。
 </p>
 <p>
  若存精气于丹田，则得长生久视之道.凡修行之人，行住坐卧，常含纳真息于丹田，则得元气成宝，久炼而成仙炙.斯乃真人之胎息者也.
 </p>
</div>
