<div class="content">
 <p style="text-align: center;">
  <img alt="郭真人胎息诀和黄老君胎息诀和柳真人胎息诀" src="http://www.6okok.com/uploads/allimg/161020/1-1610201036101U.jpg" style="width: 297px; height: 200px;"/>
 </p>
 <p>
  <br/>
  《
  <strong>
   郭真人胎息诀
  </strong>
  》
 </p>
 <p>
  夫炼者，修也，养也，虚也，耳不听也，眼不见也，鼻不闻也，舌不味也，息气定心也.
 </p>
 <p>
  此法从不有中有，不无中无，不色中色，不空中空，非有为有，非无为无，非色为色，非空为空，此乃真
  <a href="http://www.6okok.com/neigong/taixi/" target="_blank">
   胎息
  </a>
  ，养气调神之法.
 </p>
 <p>
  又云:视不见我，听不得闻，离种种边，名为妙道，此法最为上也。
 </p>
 <p>
 </p>
 <p>
  《
  <strong>
   黄老君胎息诀
  </strong>
  》
 </p>
 <p>
  夫本立天地，生于阴阳，清气为天，浊气为地，清气为心，浊气为肾，被世牵惹，引动人心，故清浊不分也.怎晓此理哉?
 </p>
 <p>
  每动作处、经行处，眼见耳闻，五贼送了真元，眼送与心，心动神疲，又被耳送与心，心送音声，入肾神，劳心烦坏了也.
 </p>
 <p>
  若动念则泄真气，故胎息不成矣。
 </p>
 <p>
  如何得成?若人静坐，念心不动，息念忘情，气神调匀，久而自成仙矣.
  <br/>
 </p>
 <p>
  《
  <strong>
   柳真人胎息诀
  </strong>
  》
 </p>
 <p>
  夫人往往在世间，不知自身日用，物所造化也.
  <br/>
  噫!乃上天之气也.
 </p>
 <p>
  元精不衰，物结成器，上依天之清气，聚而成形，下接地之浊气，凝而成体，内包一真，世人不识，故泄于外，乃精气神也.
 </p>
 <p>
  若不守此三者，老死近矣.
 </p>
 <p>
  圣人常不离此三法，行住坐卧，久结成胎神仙矣.
  <br/>
  颂曰:为人在世不知根，一向贪心弃本真。不管元阳真息气，至今天怒病缠身。
 </p>
</div>
