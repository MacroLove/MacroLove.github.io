<div class="content">
 <div>
  练气与养气，虽同出于一气之源，然有虚实动静及有形无形之别，养气之学以道为归，以集义为宗法，练气之学，以运使为效，以呼吸为功，以柔而刚为主旨，以刚而柔为极致，及其妙用，则时刚时柔，半刚半柔，遇虚则柔，临实则刚柔退而刚进，刚左而柔右，所谓刚柔相济，虚实同进也。
 </div>
 <div>
  注曰，以上练气之说，中有玄妙，不可思议，若泛观之，几如赘语重叠，无关要旨，不审此问有亟须诠释者，而后精微乃见，则以文字而堕入玩弄光景之障，则宜嫌词费耳，今释之如左：
  <br/>
 </div>
 <div>
  （一）运使
 </div>
 <div>
  既云练气，则宜勤于运使，运使之法，以马步为先（又名站蹖），以身之上下伸缩为次（如是则腰肾坚强，起落灵捷，将来练习拳法，无腰酸腿战之病），以足掌前后踏地，能站立于危狭之处，而推挽不坠为究竟，练成功时，虽立足悬崖，而坚立不虞颠仆（足掌前后踏地，练习既久，始能如是，平常人之足，则前后不相应，故一推挽即倾跌），以上乃练足之法，若寻常未经练习之人，则多虚浮，上重下轻，足踵又鲜实力，倘一经他人推挽，则如无根之槁木，应手即去，此未曾练气所致也，故运使之入手法门，即以马步为第一着，谚云，未习打，先练蹖，即此意也，苟能精马步，则气贯丹田，强立不倒，而后一切柔术，单行手法，及宗门拳术，可以日月渐进矣，初练马步时，如不常乘马之人，忽而乘马终日，腿足腰肾必酸痛异常，其力必较未练以前反觉减退，此名换力，盖从前之浮力虚气，必须全行改换，到此不可畏难，宜猛向前进，如初庄站数十分钟，次则加增数分，总以逐渐而进，为最紧要，又站时若腿酸难忍，可以稍为休息，总以两腿久站不痛，觉气贯丹田，足踵坚强，斯为有得矣。 足既坚强，则练手尚焉（手法详后），练手之法，以运使腋力，今其气由肩窝腋下，运至指尖，如是而后全身之力，得以贯注于手，久之则手足两心相应，筋骨之血气，逐活泼凝聚，一任练者之施用而无碍也。
  <br/>
 </div>
 <div>
  （二）呼吸
 </div>
 <div>
  肺为气之府，气乃力之君，故言力万不能离气，此古今一定之理，大凡肺强之人，其力必强，肺弱之人，其力必弱，何则，其呼吸之力微也，北派之柔术，数十年前，有专习练呼吸，以增益其气力者，其成功颇觉可惊，南派则练运使之法多，练呼吸之法少，盖以呼吸之功，虽能扩张血气，有时不慎，反至伤身，后因慧猛禅师移锡南来，始传呼吸之妙诀，于是南派亦有练习此术者，但未盛行耳，录慧猛禅师口传秘诀如左。
 </div>
 <div>
  呼吸之四忌
 </div>
 <div>
  甲．忌初进时太猛初时以呼吸四十九度为定，后乃从缓增加，然亦不可一次呼吸至百度之外也。
 </div>
 <div>
  乙．忌尘?秘藕齯圻a宜于清晨旷寂幽静之区行之，晚间练习，宜在庭外，不可紧闭于室中。 丙．忌呼吸时以口出气初呼吸时不妨以口吐出肺胃之恶气，以三度为止，稍久，则呼吸须使之气从鼻孔出入，方免浊气侵人肺部之害，又呼吸时宜用力一气到底，然后肺袋之涨缩，得以尽吐旧纳新之用，以生气力。
 </div>
 <div>
  丁．忌呼吸时胡思乱想大凡人身之气血，行于虚而滞于实，如思想散弛，则必气凝结障害，久之必成气痞之病，学者慎之。
 </div>
 <div>
  以上四忌，须谨避之，自无后患，迨至成功时，则周身之筋胍灵活，骨肉坚实，血气行动，可以随呼吸以为贯注，如欲运气于指尖臂膊，及胸肋腰肾之间，之意所动，气即随之，倘与人搏，则手足到处，伤及肤理而制人，气之功用神矣哉。
 </div>
 <div>
  洪惠禅师曰，呼吸之功，可令气贯全身，故有鼓气于胸肋腹首，令人用坚木铁棍，猛击而不觉其痛苦者，气之鼓注包罗故也，第有一处，为气之所不能到者，即面部之两颊处是也。
 </div>
 <div>
  呼吸之术，北派最盛，而江西河南两派，则以长呼短吸为不传之秘诀，河南派则名为丹田提气术，江西派则名为提桶子劲，﹁劲即气力之俗称也﹂，究之名称虽异，而实则无甚差别，其法直身两足平立，先呼出浊气三口，然后曲腰以两手直下，而握固提上，其意以为若携千斤者，使气贯注丹田臂指间，迨腰直时，急将左右手次第向前冲出，而气即随手而出，不可迟缓，惟手冲出时须发声喊放，方免意外之病，自此以后，则手或向上冲，或左右分提，仍须腰曲与前同，总以气血能贯注流通为要，又向上冲时，觉得气满腋肋之间，左右分提时，仍伸指出而握拳归，俨如千万斤在手，则丹田之气，不期贯而自贯矣，但提气时须渐渐而进，有恒不断，学者须静以求之，勿视为小道可也。
  <br/>
  <div>
  </div>
  <div>
   （三）刚柔
  </div>
  <div>
   技击虽小道，精而言之，亦有上中下三乘之别，三乘为何，即刚与柔变化与呆板二者而已，其宗派法门，千差万别，虽各有其专家独造之功，而刚柔各别差等，乃于是判焉。
  </div>
  <div>
   上乘运柔而成刚，及其至也，不刚不柔，亦刚亦柔，猝然临敌，随机而动，变化无穷，指似甚柔，遇之则刚若镔铁，身似呆板，变之则捷若狡兔，敌人遇此，其受伤也亦不知其何以伤，其倾跌也亦不知其何以倾跌，神龙夭矫，莫测端倪，然此种上乘工夫，非朝夕而能奏效也。
  </div>
  <div>
   中乘刚多柔少，其原因以学者初入手时，走入左道旁门，不得名师传授指点，流于强使气力，刚柔无相济互用之效，或用药力，或猛力，强练手掌臂腿之专技，不辞痛楚，朝夕蛮习，遂致一部分之筋肉气血，由活动而变为坚凝死坏，后虽遇名师补救，亦未能全改其所偏也。
  </div>
  <div>
   下乘术以柔为贵，至于专使气力，蛮野粗动，出手不知师法，举步全无规则，既昧于呼吸运使之精，复不解刚柔虚实之妙，乃以两臂血气之力，习于一拳半腿之方，遂自命个中专家，此下乘之拳技，不得混以柔术称之，学者所宜明辨也。
  </div>
  <div>
   中乘之术，不过偏于刚多柔少，尚有师法，犹可补救，惟下乘者，日从事于插沙（乡鄙之拳师，教人用木桶盛沙使紧，以手指频频插之，使指尖硬如铁石）、打桩（打桩者，即用圆木一段，钉入地中，用足左右踢之，由浅而深，谓如能打翻入地二三尺之桩，则足力所至，遇之必伤，此潮州派也）、拔钉（拔钉者，敲钉于板壁中，每日用手指拔之，以能拔出最深之钉为究竟，据谓与人相斗，指力到处，皮肤为之破裂，此江西派也）、磨掌（磨掌者，每日将掌边向棹沿几侧，频频磨擦，至皮外凝结，坚硬时再沙石勤磨，并以桐油等物涂之，总以掌沿坚皮高起，刚硬似铁为止）等事，纵能精练，然遇柔术名家，鲜有不败者也。
  </div>
 </div>
 <br/>
</div>
