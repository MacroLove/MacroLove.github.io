
<div class="content">
<p style="text-align: center;">
	<img alt="朗然子胎息诀和百嶂内视胎息诀和曹仙姑胎息诀" src="http://www.6okok.com/uploads/allimg/161020/1-161020105142913.jpg" style="width: 366px; height: 256px;" /></p>
<p>
	<br />
	《<strong>朗然子胎息诀</strong>》</p>
<p>
	&nbsp; &nbsp; 凡修行之人，焚香入室，静坐冥心，叩齿集神，定意马，伏心猿，都收在一处，放在丹田，令温养之，内观勿出.如元帅行军，神是主，气是军，气到处神到，二物相逐，不得相离，万病不干，千灾皆灭.</p>
<p>
	&nbsp;</p>
<p>
	《<strong>百嶂内视胎息诀</strong>》</p>
<p>
	&nbsp; &nbsp; 且<a href="http://www.6okok.com/neigong/taixi/" target="_blank">胎息</a>者，世人不知，诸贤皆从证果.若不得此法也，把不定不得口诀，不得下手。</p>
<p>
	&nbsp; &nbsp;&nbsp;不得亲传把手教者，尚做不过一等愚人，便待定心猿，捉意马，往往空费其功夫，不成大事.<br />
	&nbsp; &nbsp;&nbsp;若真炼之人，欲捉心猿，收意马，先须调气定息，然后澄心息虑忘情，乃可应也.若不如是，则空过了时光日月。</p>
<p>
	&nbsp; &nbsp;&nbsp;不因师指，此事难知矣.<br />
	&nbsp;</p>
<p>
	《<strong>曹仙姑胎息诀</strong>》</p>
<p>
	&nbsp; &nbsp; 且胎息者，非方术之所能为，为者则失道远矣.<br />
	&nbsp; &nbsp;&nbsp;且人之生也，须以神存，气留道生.<br />
	&nbsp; &nbsp;&nbsp;神与气二者相须，乃成性命.<br />
	&nbsp; &nbsp;&nbsp;虚者通灵而光明，和者周流而柔润，神安则气畅，气畅则血融，血融则骨强，骨强则髓满，髓满则腹盈，腹盈则下实，下实则行步轻健，行步轻健则动作不疲，四肤康强，犹国之封域平泰;<br />
	&nbsp; &nbsp;&nbsp;气血和盛，犹国之府库充实;<br />
	&nbsp; &nbsp;&nbsp;譬人家富，神志和悦，颇色自怡，行步歌舞，仙道近矣.</p>
<p>
	&nbsp; &nbsp;&nbsp;故曰:今人念佛念道，只要除灾救祸，不如志念除妄还好么!</p>
<p>
	&nbsp; &nbsp;&nbsp;达人观斯而行之，自成胎息者矣。</p>

</div>