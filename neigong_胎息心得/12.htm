<div class="content">
 <p>
  胎从伏气中结，气从有胎中息。气入神来为之生，神去离形为之死。知神气可以常生，固守虚无，以养神气。神行即气行，神住即气住。若欲长生，神气相住，心不动念，无来无去，不出不入，自然常住，勤而行之，是真道路胎息经胎从伏气中结脐下三寸为气海，亦为下丹田，亦为玄牝。世人多以口鼻为玄牝，非也。口鼻即玄牝出入之门。盖玄者水也；牝，土母也。世人以阴阳气相感，结于水母，三月胎结，十月形体具而生人。
  <br/>
  <br/>
  修道者，常伏其气于脐下，守其神于身内，神气相合而生玄胎。玄胎既结，乃自生身，即为内丹，不死之道也。气从有胎中息神为气子，气为神母，神气相逐，如形与影。胎母既结，神子自息，即元气不散。气入身来为之生，神去离形为之死《西升经》云：身者神之舍，神之主也。主人安静，神即居之；主人躁动，神即去之。神去气散，其可得生？是以人耳目手足，皆不能自运，必假神以御之。学道养生之人，常拘其神以为身主，主既不去，宅岂崩坏也。知神气可以长生，固守虚无以养神气《道经》云：我命在我，不在天也。所患人不能知其道，复知而不行。知者但能虚心绝虑，保气养精，不为外境爱欲所牵，恬淡以养神气，即长生之道毕矣。神行即气行，神住即气住所谓意是气马，行止相随，欲使元气不离玄牝，即先拘守其神，神不离身，气亦不散，自然内实，不饥不渴也。若欲长生，神气相注相注者，即是神气不相离。
  <br/>
  <br/>
  《玄纲》云：纤毫阳气不尽不为鬼，纤毫阴气不尽不为仙。元阳即阳气也，食气即阴气也。常减食节欲，使元气内运，元气既壮，即阴气自消。阳壮阴衰，则百病不作，神安体悦，可觊长生。心不动念，无来无去，不出不入，自然常住神之与气，在母腹中本是一体之物，及生下为外境爱欲所牵，未尝一息暂归于本。人知此道，常泯绝情念，勿使神之出入去来。能行不忘，久而习之，神自住之矣。勤而行之，是真道路修真之道，备尽于斯，然圣人之言，其可忘欤。
  <br/>
 </p>
 <p>
  胎从伏气中结，气从有胎中息。气入身来谓之生，神去离形谓之死。知神气可以长生，故守虚无以养神气。神行即气行，神住即气住。若欲长生，神气相注。心不动念，无来无去。不出不入，自然常在。勤而行之，是真道路。
 </p>
</div>
