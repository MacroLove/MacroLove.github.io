<div class="content">
 <p>
  胎者胎其神，息者息其气。胎字是指神之泰定，不动不摇，不忧不惧，不思不想，如婴孩之处母腹。息字是指粗气绝灭，外气不行，气既不行，自然百脉冲和，一片光明。气犹水也，神犹月也，月动由于水漾，神摇由于气牵。水澄则月明，气定则神慧，神气相抱，达于大定，而内丹自成，故曰“胎息”。
  <br/>
 </p>
 <p>
  胎从伏气中结，气从有胎中息。
  <br/>
 </p>
 <p>
  神犹人也，气犹马也，马载人驰，犹之气牵神动。故欲神定自在，有如孕妇之怀胎者，舍降伏其气，使气能归根蛰藏，莫由致也。 《抱朴子》曰；“得胎息者，能不以鼻口嘘吸，如在胞胎之中，则道成矣”。朱子《调息铭》曰：“静极而嘘，如春沼鱼，动极而吸，如百虫蛰。春鱼得气而动，其动极微，寒虫含气而蛰，其蛰无朕。调息者，须似绵绵密密，幽幽微微，呼则百骸万窍，气随以出，吸则百骸万窍，气随以入”。 《摄生三要》曰：“初学调息，须想其气，出从脐出，入从脐灭，调得极细。然后不用口鼻，但以脐呼吸，如在胞胎中，故曰胎息。初闭气一口，以脐呼吸，数之至八十一或一百二十，乃以口吐气出之，当令极细，以鸿毛着于口鼻之上，吐气而鸿毛不动为度。渐习转增数之，久可至千．则老者更少，日还一日矣”。气入身来为之生，神去离形为之死。
  <br/>
 </p>
 <p>
  举凡生物，莫不有气，而命即寓于气之中，凡生物之所以有知觉、运动者，莫非气之运用也。无气则不能动，自成死物矣。凡蠢蠢者莫不含灵，灵者神也，而性即藏于神之内，无神以主，则有如木石，非死而何？故知人身之所以生者，气与神也。惟是此气与神，禀之于天，而又受天之陶铸，《阴符经》所谓天地万物之盗，及古哲云，天与之，天复取之，失其气，气尽而死也，皆指此。
 </p>
 <p>
  知神气可以长生，固守虚无，以养神气。
  <br/>
 </p>
 <p>
  此乃本经最要之诀。盖虚无者，即是致虚守静，更立玄牝之法。虚者虚其心，无者无其身，虚其心则神自清，无其身则气自静，能清能静，神气自养矣。然此非一赋可几者，必朝斯夕斯，动静一如，方能有成。故曰固守，言不可须臾相离，一刻怠忽也。
  <br/>
 </p>
 <p>
  老子曰：“致虚极，守静笃，万物并作，吾以观其复”。
  <br/>
 </p>
 <p>
  《素问·上古天真论》日：“恬憺虚无，真气从之，精神内守，病安从来”。
  <br/>
 </p>
 <p>
  神行即气行，神住即气住。
  <br/>
 </p>
 <p>
  此言神之与气，是一非二。无气则神无依，无神则气无主。神既为主，故神动即有气动，神不动，则气亦不动，如影之随形。经虽明言神气并举，阴阳两列，然修道之功，惟在阴阳合一，而固守虚无，即是致虚极，守静笃，又为合一之手段也。
  <br/>
 </p>
 <p>
  若欲长生，神气相注。
  <br/>
 </p>
 <p>
  神气合一而定，即是此节之旨。盖神行气行，气行精败，形因之衰矣。惟神凝气定，形随以泰，自然长生。
  <br/>
 </p>
 <p>
  张三丰《道言浅说》曰：“大凡打坐，须将神抱住气，意系住息，在丹田中，宛转悠扬，聚而不散，则内脏之气与外来之气，交结于丹田。日充月盛，达乎四肢，流乎百脉，撞开夹脊双关而上游于泥九，旋复降下绎宫而下丹田，神气相守，息息相依，河车之路通矣。功夫到此，筑基之效，已得一半矣”。
  <br/>
 </p>
 <p>
  心不动念，无来无去；不出不入，自然常住。
  <br/>
 </p>
 <p>
  心不动念，无来无去，即是心定神凝之功。岂特无来无去，直须绝对待，离二边, 空三际，如如长住，住无所住方是。心不动则气不动，故继之以不出不入，自然常住，是气无出入，息灭尽定，心气不二矣。
  <br/>
 </p>
 <p>
  勤而行之，是真道路。
  <br/>
 </p>
 <p>
  《胎息经》自始至终不离神、气二字，有神有气则相守，忘神志气则入虚，功夫由浅入深，而效验则步步不同。学者如能恪守勿失，勤而行之，则柔气功之道尽在是矣。
 </p>
</div>
