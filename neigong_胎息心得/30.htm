<div class="content">
 <p>
  古来摄生者，必推本于易。孔子称生生之谓易。易之发端，日月循环，自强不息。子思曰：“不息则久。”孟子曰：“日夜之所息，然则息也者，天人交接之路，调之得其生，戕之因而死。此人之存亡一大开头也。”王叔和《难经》曰：“人之于息，一呼一吸为一息。尽夜共一万三千五百息。日在于天，一息之间行五十三万余里。天之至大、至高，未可窍尽。天之下，地之上，两空处谓之太虚。内具先天一气运转无已。”老子曰：“天地之形橐龠，静而阖，动而辟，人亦似之，天人一耳。”人苟窍未生前，七情未有，五蕴本空，只一圆明觉照，便省夫息之所起所归处。既知息之所在，则神气混一，为先天一气。苟不知静愈入，动而愈出之机，则身中祖气，必为天之所盗。盗尽，形即死矣。知之则动而采静而养。天之气，亦为人所盗，久而充满，则形神俱妙，历劫长存矣。是故，能盗天气者，自得长且久也。人知自心为息，于精、气、神三者，可会为先天一气耳。历代气功家都以神气相注，息念俱停为法，无知息之一字。人总不知，所知者鼻息耳，即鼻息能知其注，亦能养育形骸，久之真息亦能内现。真息非鼻之呼吸。庄子《南华》云：真人之息以种，踵者息息归脐，下通气海，上透灵都，即生身之处，得药成胎之所也。
  <br/>
 </p>
 <p>
  先司马以浅近教余数息，庶可清杂念，为默识助耳。余遵行殊验，缘未了至理，不遑请益。后读天台止观法，又以调息为津梁。每一调息，尘劳顿却，心更喜之。奈易因循，不免暴弃。幸得冶城白云斋炼师劝余力学，渐有所进，并以自着《五息直指》授之。余感炼师慈惠。又得原息、踵息、胎息、混元息。退而次第力行之，竟恍合平分无极动静之妙于目前。何曾须叟离天人交接处也。恳师特此公诸同志，使学者得有专一，不为傍门所惑。
 </p>
 <p>
  <br/>
  <strong>
   打坐
  </strong>
 </p>
 <p>
  入室打坐，先用厚褥。褥下安木馒首抵谷道。双单搭膝均可。右手安左掌上，放脐下。正身端坐，直起腰脊。耳与肩对，鼻与脐对。唇包舌藏，垂帘正视。心之元神率意之真念，随二目先注入鼻端。至脐下，至气穴。任自然，如昏怠，行数息。
 </p>
 <p>
  <br/>
  <strong>
   凡息
  </strong>
 </p>
 <p>
  鼻息有四，风、喘、气、息。息有声，曰风。息频促，曰喘。息往来不细，曰气。息绵绵不断，曰息。风则散，喘则戾，气则劳，息则定。四者惟定渐近于调、养，育身形，是为凡息。
 </p>
 <p>
  <br/>
  <strong>
   观息
  </strong>
 </p>
 <p>
  息之用观者何？为人心易生念，想入非非。此想未了，彼念又来？心神劳瘁，日渐气耗形衰，身死神离，复入轮回，可不哀哉。修真者志在脱此，先当止念。念何以止？非观不能。古人云：“大道教人先止念。念头不住，亦徒然。”是即生死关头也，法以观随念至，念在于息，观在于思。含随息之出入，观随息之出入。念念依息，息息必观。观定不移，念头即住，久则风、喘、气三者俱无。自得神气台一归根矣。此为初学炼而后五息可行。五息之法，基于此矣。
 </p>
 <p>
  <br/>
  <strong>
   数息
  </strong>
 </p>
 <p>
  数息乃入手工夫耳。人伪物诱已久，心离境而竟未能，即强制亦复散乱。用心念专注于息之法，拴住心念不乱去。由息粗数起，至息细而止。从一息数至百千万息不乱，则息自细。于中忽起别念即重数，得至百千万息不起一念，才得此心离境。渐渐纯熟，再行调息工夫。数息虽拙法，最容易最无病；非如高峰强行闭息，致人生病。数息原不及金母观心，老子观窍，吕祖行玉清凝神入气穴，诸秘旨之捷径也。然数息实宜初学。
 </p>
 <p>
  <br/>
  <strong>
   调息
  </strong>
 </p>
 <p>
  调与数不同。数用意数，调无意调。只一念注在息头，息头即鼻头。古人云：“得来只在鼻尖头。”此即观止入门第一法，为止念却魔之要旨，久则息自调。调到功深，渐近踵息。但人于调息，要常绵密，似存似亡。如是心定意静，神气归根。机窍渐露。恍惚之中不识不知，身心静寂，只觉息念相依，神气相合，达于口鼻少，动于丹田多。近于踵息，即行踵息，入真道矣。
 </p>
 <p>
  <br/>
  <strong>
   踵息
  </strong>
 </p>
 <p>
  常人息以喉，真人息以踵。踵者深至气穴。气穴即呼吸处，又曰“四会田”。黄庭云：“后有密户前生门，出日入月呼吸存”即此。但常人非不踵，为神不内存，纵其驰外，不觉以为喉耳。真人念常依息，神入气穴，惟常绵密，存而无间，故得专气致柔。抱一无离，虚极静笃，方观其复。踵者履践虚窍，呼吸在此规中。学者于目中神光，一意注在息之深处。为入气穴，心自虚静，气自充满，百日功深，定有效验。观心愈静，凝神愈圆；真息愈定，元气愈足，此皆由凝神气穴之效。在踵息之始，气里神凝，注于呼吸处，下至气穴，呼降吸升，谓之运转周天也。
 </p>
 <p>
  <br/>
  <strong>
   胎息
  </strong>
 </p>
 <p>
  踵息行久，意愈纯，息愈微；神愈凝，气愈养。鼻无呼吸，只有微息。脐下往来，前降后升，如婴儿在胞中。息归脐，名胎息。神气大定，自然而然。非比高峰强闭留注，在熊一念内凝，神息相依。世人终日纷扰，神气疲困，全仗夜间一睡，始足日用。不然，本来清气为浊所掩。况贪口腹，屡害生灵。不顾后世冤报偿还，且食荤酒，易动淫念，醉后入房，心爱色欲，精泄气耗，神伤寿促，日近于死，昏不自知。
 </p>
 <p>
  至若真人，有息无睡，炼比神气，意一无纷。耳虽闻如未闻，目虽见如无见。正身端坐，意只凝神注呼吸处。息念相依，神气相合，交于内窍。如鸡抱卵，刻不离窝，又似火种常在炉中。真气日足，元神日旺。雌雄蟠虬，两不相离。得与虚空同体，自与虚空同寿。定息七七，元阳气生。定息百日，小药工圆。定息七日，大药已成。定息十月，便成胎道。三年乳哺，九载面壁。出神入定，不离温养。非只漏尽，性具六通。身露云霞，目似电光。入水不溺，入火不焚，隐显奠测。
  <br/>
 </p>
 <p>
  <strong>
   混元息
  </strong>
 </p>
 <p>
  前云胎息，定息工夫。定息既久，六脉俱停。口鼻毫无气出，惟有虚通天窍，太虚混一，冲盈两间。只觉圆光包罗天地，久则不知物我，色空言思都绝，语默俱忘。神藏于气，气包乎神。一意冲和，包裹浑沌。如火种相续，丹鼎常温。炼能一刻，一刻周天。炼能一时，一时周天。炼能百日，积成大药。炼能十月，即成胎道。炼能三年，阳神出入……此皆息之成始成终。天地相交，不离这息。元会运世，不离这息。冬春夏秋，不离这息。旦昼暮夜，不离这息。须知这息，宜数、宜调、宜种、宜定；终至混元，片刻工夫，一年节候。何况时日月与年乎？各具周天，混元之化。欲盗天地之元气，先定此息。欲得造化之真机，先夺此息。奈人日迷习染，不知数息调息。其于踵息、胎息、混元息之妙，举世之人更难知也。夫天地一昼夜，一万三千五百息。人与天地同呼吸。人于凡息不知，何能知真息耶。总之人被阴阳陶铸，囿于气数。报以因果，夭寿不一，难逃业报。一旦堕落，是可悲哀。至人畏天报施，不敢妄为微恶。知气盈神附则生，悟气耗神离即死。当知一息尚存，性命还能自主。
 </p>
 <p>
  <br/>
  <strong>
   原息
  </strong>
 </p>
 <p>
  坐非空坐，数息、调息、踵息、胎息，至混元息。自心为息，息念相依而已。得其秘诀，由二目对视山根，内至脐后，至气穴。久则念归一，心空踵息现。此越数息、调息，而直以踵息为始。苟无观止之秘，即数息以止杂念。调息要无风喘。后天呼吸要任自然，但此属口鼻，非真呼吸。
 </p>
 <p>
  观踵息根深气穴，观胎息动在中宫，观混元息与天为一，此三患乃真人之息。若数息调息乃有形呼吸，为后天口鼻出入，只能养育身形耳。踵息、胎息、混元息，上天禁传，人难尽知。夫人之生，以气为本，以息为原，以神为体，以意为用，以心为根，以肾为蒂。心肾相玄，八寸四分，中有一脉为冲脉，前有一脉为任脉，后有一脉为督脉。上之中前后总会处，为月窟午宫也，下之中前后总聚处为天根子宫也。论冲脉即踵息。凡呼吸在外，要出入渐微。真呼吸在内，要动静渐定。人在胎胞，息原于脐，及出母腹，息归三田。知识渐开，物欲渐染。三田脉隐，落于后天。有形气息，口鼻出入。
  <br/>
 </p>
 <p>
  世人无知踵息根原。如有志者，得观止法，悟踵息真机，工深静笃，即观冲脉。须知冲脉，乃中宫正脉，上通山根，至昆顶，下通脐内，至气穴。中为应谷，即橐龠，脐后肾前之间，古人谓之阴阳窍，戊已门、十字路、四会田、生身处，复命关。虚无窟、无孔笛、玄牝门、呼吸处、慧命宫、长生窟、内玄关、神气穴。异名虽多，总是这处。冲脉之上外玄关。冲脉之中中玄关，冲脉之下内玄关。三关总曰玄关，为理之所以存，欲之所以去，阳之所以进，阴之所以退。呼之所以辟，吸之所以会，气之所以聚。实为紧要开口，息之一呼则辟，百脉俱辟；息之一吸则阖，百脉俱阖。辟则阳舒。阖则阴敛。辟则曰玄，阖则曰牝。一阖－辟之间，即名曰玄关也。阖辟风生，又名橐龠，顺乎自然，又名巽风。呼原性海，吸归命蒂。庄子《南华》，又名踵息。诀云：“呼吸至根蒂，长生乃可异。”呼则气悬神，由后升而前降，于中自鼓。吸则神悬气，由前降而后升，于中自纳。鼓纳之机，似天地之橐龠。橐龠者，呼吸出入，天人相盗之机也。呼吸动时愈出，吸则静时愈入，呼吸之机，非但上下，相应乎中，而逆转回环，前后无休，似河车运行不已也。学者求知观止之秘密处，即知中宫消息。此首先下手处也。
 </p>
</div>
